Utregning: hvor mye koster det å dusje?
Her kan du se et eksempel på hvordan du kan regne ut hvor mye du bruker på en dusj. Vi tar her utgangspunkt i at strømprisen er 1 krone per kWh, inkludert nettleie.

Kostnaden på dusjingen påvirkes både av strømprisene per kWh og tiden du bruker i dusjen.

Et normalt dusjhode slipper igjennom ca 16 liter vann i minuttet. Ca 0,035 kWh kreves per liter vann.

Altså: 0,035 kWh x 16 liter = 0,56 kWh per minutt

Generell utregning, strømforbruk dusj:
Energiforbruk: Om du dusjer i 10 minutter vil energiforbruket bli: 0,56 kWh x 10 min = 5,6 kWh.

Kostnaden: en dusj på ti minutter vil altså koste: 5,6 kWh x 1 krone (strømprisen + nettleie) = 5,6 kroner.